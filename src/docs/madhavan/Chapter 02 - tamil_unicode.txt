அத்தியாயம்‌: 2
நாட்கள்‌ நகர்ந்தன மாதவனும்‌ தனக்கு யார்‌ எது
கொடுத்தாலும்‌, தான்‌ எது உண்டாலும்‌ கண்ணணின்‌
அருகில்‌ வைத்து விட்டு ஒரு முறை நான்‌ சாப்பிடுகிறேன்‌
நீ ஒருமுறை சாப்பிடு எனக்‌ கூறி இருமுறையும்‌ தன்‌ வாயில்‌
போட்டுக்‌ கொள்வான்‌. கண்ணன்‌ இருக்கும்‌ இடத்தை தவிர
வேறு எங்கும்‌ தூங்க மாட்டான்‌, கண்ணணின்‌ இருப்பிடமே
தனதாக்கிக்‌ கொண்டான்‌. விளையாடும்‌ போதும்‌ சரி தனக்கு
ஞாபகம்‌ வரும்‌ போதும்‌ சரி அடிக்கடி வந்து கண்ணணை
பார்ப்பான்‌. இப்படியே கொஞ்சம்‌ பெரியவன்‌ ஆனான்‌,
இந்த சமயத்தில்‌ அவன்‌ தந்தைக்கு ஊர்‌ மாற்றலாயிற்று.
அவர்கள்‌ மூவரும்‌ வேறு ஊர்‌ சென்றனர்‌. மாதவனுக்கு
அவ்வூர்‌ மிகவும்‌ பிடித்திருந்தது காரணம்‌ மலையும்‌, அருகே
ஒரு நதியும்‌ அவ்வூர்‌ வழியாக ஓடுகின்றது. இப்புதிய
இடத்தில்‌ கண்ணணுக்காக ஓர்‌ அறையை விட்டு அதில்‌ ஓர்‌
மண்டபம்‌ அமைத்து அதில்‌ கண்ணணை வைக்கிறார்கள்‌

17

பெற்றோர்கள்‌. மாதவனும்‌ பெரிய பள்ளியில்‌ சேர்ந்து
மேல்‌ படிப்பும்‌ புதிய நண்பர்களுடன்‌ விளையாட்டும்‌
அதிகமாயிற்று. இதைக்கண்ட மாதவனின்‌ தாய்க்கு கவலை
உண்டாயிற்று, எங்கே தன்‌ மகன்‌ முறை தவறி விடுவானோ
என்ற பயம்‌ ஏற்பட்டு விட்டது. அதனால்‌ ஒருநாள்‌
கோபித்துக்‌ கொண்டு மாதவனை பார்த்து, “நீ தினமும்‌
விளையாடப்போகிறாய்‌ மாலையில்‌ யாரும்‌ பார்த்துக்‌
கொள்வதில்லை, உன்‌ கண்ணணை நீ தனியாக விட்டு
விடுகிறாயே, காலையிலும்‌ உன்‌ தந்தைக்கு அலுவலக
வேலை அதிகம்‌ . கண்ணணுக்கு நீராட்டி செல்வதனால்‌
தாமதமாகிறது. அதையும்‌ நீ ஏன்‌ செய்யக்கூடாது? அதே
போல்‌ மாலையில்‌ பூக்களும்‌ நிவேதனத்திற்க்கு வேண்டிய
பொருட்களுக்கும்‌ எனக்கு பதில்‌ நீ ஏன்‌ போகக்‌ கூடாது?
ஒரு சிறிய பூந்தோட்டத்தையாவது நீ வைக்கலாம்‌ அல்லவா?
எங்களுக்கு வயதாகிறது அல்லவா? உன்‌ கண்ணணின்‌
பொறுப்பையாவது நீ ஏற்றுக்‌ கொள்ளலாம்‌ அல்லவா?”
இப்படி சொன்னால்‌ தான்‌ இவன்‌ எங்கும்‌ அலையாமல்‌
வீட்டுப்‌ பொறுப்புக்களை ஏற்ப்பான்‌ என தாய்‌ கூறினாள்‌.
மாதவன்‌ கண்ணணின்‌ அருகில்‌ வந்து சந்தோஷப்‌ பூரிப்புடன்‌,
“அப்பா இவர்கள்‌ விட்டு விட்டார்கள்‌ உன்னை, இனி
நாளை முதல்‌ நானே உன்னை பார்த்துக்கொள்வேன்‌ . நானே
உன்னை பார்த்துக்‌ கொள்வதினால்‌ நீ நிச்சயம்‌ எனக்காக
சீக்கிரம்‌ வருவாய்‌! என்ற நம்பிக்கை நிறைய இருக்கிறது”
மறுநாள்‌ முதல்‌ கண்ணணின்‌ எல்லா பொறுப்புக்களையும்‌
ஏற்று செய்ய தொடங்கினான்‌.

மாதவனின்‌ பெற்றோர்களுக்கு ஆச்சர்யம்‌, மாதவன்‌ மாலை
நேரத்தில்‌ விளையாட போவதில்லை தோட்டங்களையும்‌
நன்றாக பார்த்துக்‌ கொள்கிறான்‌ நேரம்‌ கிடைக்கும்‌
போதெல்லாம்‌ கண்ணணை பற்றிய விவரங்களை சேகரித்தான்‌
அதிகம்‌ எங்கும்‌ சுற்றாமல்‌ வீட்டிலேயே நல்ல பிள்ளையாக
நடந்து கொண்டான்‌, வயதிற்க்கு ஏற்ப்ப மாதவனுக்கு
மனம்‌ வேதனையில்‌ ஆழ்ந்தது “பல பக்தர்களுக்கு காட்சி
கொடுத்தாயே கண்ணா, என்னை ஏன்‌ சோதிக்கிறாய்‌?

18

எனக்கு காட்சி தர மாட்டாயா? நீ வரும்‌ வரையில்‌ நான்‌
உன்னை விட மாட்டேன்‌” எனக்‌ கண்ணணின்‌ பாதங்களை
பற்றி தினமும்‌ அமுவான்‌, தன்‌ மனதில்‌ உள்ளதை தன்‌
பெற்றோர்களிடம்‌ கூறவும்‌ அச்சப்படுகிறான்‌ “நாம்‌ வளர்ந்து
விட்டோம்‌ நாம்‌ இனி எல்லாம்‌ அவர்களிடம்‌ கூறக்கூடாது.
அவர்களையும்‌ வேதனையில்‌ ஆழத்தக்‌ கூடாது. அவர்களுக்கு
நாம்‌ சொல்வது புரியுமோ புரியாதோ?” ஏன்‌ என்றால்‌
சில நேரங்களில்‌ மாதவனின்‌ பெற்றோர்கள்‌ கண்டும்‌
காணாதது போல்‌ உள்ளனர்‌. எனவே கண்ணணை பற்றி
அவர்களிடமும்‌ அதிகம்‌ கூறுவதில்லை அதிகம்‌ மெளனம்‌
சாதித்தான்‌, தன்‌ மனதிற்க்குள்ளேயே வேதனைப்பட்டான்‌
எல்லோரிடமிருந்தும்‌ ஒதுங்க நினைத்தான்‌.
மாதவனின்‌ படிப்பு முடிந்தது. வேலைக்கு போகுமாறு தந்தை
வற்புறுத்தினார்‌. தந்தை சொல்படி வேலைக்கும்‌ சேர்ந்தான்‌
அங்கங்கே ஏமாற்றல்களும்‌ பொய்களும்‌ அதர்மங்களும்‌
நடப்பதைக்‌ கண்டு வேலையில்‌ இருக்க முடியாமல்‌
வீட்டிற்க்கு வந்தான்‌. இப்படியெல்லாம்‌ அதர்மம்‌ செய்தால்‌
கண்ணண்‌ வரமாட்டான்‌ என எண்ணினான்‌. அவன்‌
எதிலும்‌ ஈடுபடாமல்‌ தனித்தே இருந்தான்‌. நதிக்கரையிலும்‌,
மலையோரத்திலும்‌ அமர்ந்து தனிமையிலேயே இருந்தான்‌.
ஒரு நாள்‌ பொழுது விடிந்தது, மாதவன்‌ நீராடிவிட்டு
கண்ணனுக்கு அபிஷேகம்‌ செய்ய உள்ளே சென்றான்‌.
பக்கத்து வீட்டில்‌ ஏதோ சத்தம்‌ மாதவனின்‌ தாயாரும்‌
தந்தையும்‌ ஒருவரை ஒருவர்‌ பார்த்துக்‌ கொண்டனர்‌.
மாதவனின்‌ தாய்‌ வெளியில்‌ சென்றாள்‌ சற்று நேரம்‌ கழித்து
மீண்டும்‌ வந்தாள்‌.
மாதவனின்‌ தந்தை “என்ன பக்கத்து விட்டில்‌ சத்தம்‌?”
“ஒன்றும்‌ இல்லை பக்கத்து வீட்டில்‌ பையன்‌ மாதவனை
விட பெரியவனாக இருப்பான்‌ அவன்‌ ஏதோ ஒரு
பெண்ணை விரும்பினானாம்‌, பெற்றோர்கள்‌ இருதரப்பிலும்‌
சம்மதிக்கவில்லை அதனால்‌ இன்று விடியற்காலையில்‌
அப்பெண்ணை அழைத்துக்‌ கொண்டு எங்கோ சென்றானாம்‌”.
19

மாதவனின்‌ தந்தை, “ஆமாம்‌ இவர்களே கல்யாணம்‌ செய்து
வைக்க வேண்டியது தானே! அவன்‌ எதை விரும்புகிறானோ
அதை செய்யவேண்டியதுதானே! காலத்திற்க்கும்‌ அவன்‌
தானே வாழ வைப்பவன்‌, இதைப்‌ பெற்றோர்கள்‌ புரிந்து
கொள்ள வேண்டும்‌, பிள்ளைகள்‌ இஷ்டத்திற்க்கு விட
வேண்டும்‌. சரி நமக்கேன்‌ வம்பு”, எனக்‌ கூறி வேலைக்கு
சென்றார்‌.
மாதவன்‌ கண்ணனை நீராட்டிக்‌ கொண்டே, “இவர்கள்‌
மற்றவர்களுக்கு உப௦தசம்‌ செய்கிறார்கள்‌ என்‌
மனப்போராட்டத்தை புரிந்து கொள்ளவில்லை. இவர்கள்‌
என்ன தாய்‌ தந்தையோ , எல்லோரும்‌ சுயநலக்காரர்கள்‌ தான்‌.
தான்‌ மற்றவர்களுக்கு உபதேசிக்கும்‌ போது தங்ஙளைப்பற்றி
சிந்திப்பது இல்லை. மற்றவர்களுக்கு உபதேசிப்பதை
விட சும்மா இருக்கலாம்‌. இவர்கள்‌ புரிந்து கொண்டு
செய்கிறார்களா அல்து புரியாமல்‌ செய்கிறார்களா? கண்ணா
நீ எப்போது வரப்போகிறாய்‌ இக்கூட்டத்தில்‌ இருந்து
எப்போது நான்‌ வெளியே வரப்போகிறேன்‌!” எனக்‌ கூறி
காலை பூஜையை முடித்துக்‌ கொண்டு வெளியில்‌ வந்தான்‌,
மாதவனின்‌ தந்தை “மாதவா ஏதாவது வேலைக்கு
போகப்போகிறாயா இல்லையா? என்ன செய்யப்போகிறாய்‌?
காலையில்‌ பூஜையை முடித்தவுடன்‌ வேலைக்கு போகலாமே,
கண்ணன்‌ வேண்டுமானால்‌ அங்கும்‌ வந்து பார்க்கட்டும்‌”.
“அப்பா புரியாமல்‌ பேசாதே, ஏமாற்று வேலைகள்‌ எனக்கு
பிடிக்கவில்லை. பொய்கள்‌ பேச பிடிக்கவில்லை. அதர்மங்கள்‌
பிடிக்கவில்லை”.
“நீ சொல்வது உண்மை தான்‌, நம்‌ வரை நாம்‌ சுத்தமாக
இருக்க வேண்டும்‌ மற்றவர்களைப்பற்றி கவலைப்படாதே,
தொழில்‌ என்று சேர்ந்து விட்டால்‌ தொழிலை செய்துவிட்டு
தான்‌ வரவேண்டும்‌. வீணாக அடம்‌ பிடிக்காதே, தொழில்‌
செய்வதைப்பார்‌ வீணாக அடம்‌ பிடிக்காதே”.

20

மாதவன்‌ மனதிற்க்குள்‌ வேதனையாக கூறிக்‌ கொண்டான்‌
இவர்‌ நம்மை ஏன்‌ துன்புறுத்துகின்றார்‌ நம்மை இவர்‌
புரிந்து கொள்ளமாட்டாரா மாதவன்‌ அறைக்குள்‌ மீண்டும்‌
மெளனமாக இருந்தான்‌.
தாய்‌ தன்‌ வேலைகளை எல்லாம்‌ முடித்து விட்டு மாதவனிடம்‌
பரிவாக வந்து அமர்ந்தாள்‌ மாதவா நீ எப்போதும்‌
இவ்வறையிலேயே உட்கார்ந்திருந்தால்‌ என்ன அர்த்தம்‌?.
மாதவன்‌ மனதிற்க்குள்‌ எண்ணினான்‌ அந்த சிறிய வயதில்‌
கண்ணணை தனியாக விட்டு சுற்றுகிறாயே எனப்பேசிய தாய்‌
இன்று இப்படி கூறுகிறாளே என சிரித்தான்‌.
என்ன மாதவா சிரிக்கிறாய்‌ என்றாள்‌.
ஒன்னும்‌ இல்லை அம்மா ஏதோ ஞாபகம்‌ வந்தது சிரித்தேன்‌.
ஏதாவது வேலைக்கு போகப்போகிறாயா என்றாள்‌.
அம்மா எனக்கு கண்ணணை பார்க்க வேண்டும்‌ கண்ணன்‌
வரமாட்டானா?
மாதவா இது என்ன விளையாட்டுதனம்‌ சிறு
பிள்ளையைப்போல்‌ இவ்வளவு புத்தகங்கள்‌ படித்திரிக்கிறாய்‌
எவ்வளவோ தெரிந்து கொண்டும்‌ இப்படி பேசலாமா
உன்‌ தந்தை கஷ்டப்படுவது உனக்கு தெரியவில்லையா? நீ
குடும்ப பொறுப்பை ஏற்றுக்‌ கொள்ள வேண்டாமா என
புலம்புவதை எல்லாம்‌ புலம்பி விட்டு சென்றாள்‌.
மாதவன்‌ கண்ணணை நோக்கி கண்ணா நீ வரமாட்டாயா
இது எல்லாம்‌ என்ன? என்ன நடக்கிறது என்னால்‌ உன்னை
தரிசிக்காமல்‌ இருக்க முடியவில்லை எனக்கு வேலைக்கு
போக இஷ்டமில்லை, அதர்மத்தில்‌ இஷ்டமில்லை.
கண்ணா எனக்கொரு வழி சொல்லேன்‌ என பார்த்துக்‌
கொண்டிருந்தான்‌. ஒருவேளை நமக்கு செலவு செய்வது
21

இவர்களுக்கு கஷ்டமாக உள்ளதா அன்று முதல்‌ இன்று
வரை அப்பாவின்‌ ஊதியத்தில்‌ தானே நடக்கிறது அப்படி
இருக்க இவர்கள்‌ எதை கஷ்டம்‌ எனக்‌ கூறுகிறார்கள்‌? சரி
அப்படியானால்‌ இன்று முதல்‌ உண்பதையே நிறுத்திக்‌
கொள்ளலாம்‌ என யோசித்தான்‌. மாதவன்‌ அன்றிலிருந்து
மூன்று நாட்கள்‌ வரையில்‌ உணவு உட்கொள்ளவில்லை.
மாதவனின்‌ தாய்‌ மாதவன்‌ அருகில்‌ வந்து என்ன மாதவா
நீ செய்வது நன்றாக இருக்கிறதா ?மூன்று நாட்கள்‌ உணவும்‌
உ! கொள்ளவில்லை.
அம்மா நான்‌ உங்களுக்கு செலவு வைக்க வேண்டாம்‌
எனப்பார்த்தேன்‌ .
பைத்தியக்காரா பெற்றோர்களுக்கு பிள்ளை
செலவில்லையப்பா மற்ற பிள்ளைகளைப்போல்‌ நீயும்‌
வேலைக்கு சென்று சுகமாக இருப்பாய்‌ அதை பார்ப்போம்‌
என்றுதான்‌ கூறினோமடா.
அப்படியானால்‌ என்னை வளர்த்தது உங்கள்‌ சுயநலத்திற்க்காக
தானா? என்‌ உயிரைக்‌ காப்பாற்றி உங்களிடம கொடுத்தானே
அந்த கண்ணனுக்கு ஒன்றும்‌ செய்ய வேண்டாமா? அன்று நீயே
உன்‌ வாயால்‌ நாம்‌ கண்ணணுக்கு கடமைப்பட்டிருக்கிறோம்‌
என்றாயே இப்பொழுது என்னை கண்ணணுக்காக விட்டு
விடேன்‌ எனக்கு கண்ணணின்‌ தரிசனம்‌ கிடைக்கும்‌ வரை
ஒன்றுமே செய்ய மாட்டேன்‌.
உன்‌ தந்தை உன்னைப்பற்றி வேதனைப்பட்டும்‌ நீ இப்படி
பிடிவாதமாக இருக்கிறாயே இருவரின்‌ நடுவிலும்‌ நான்‌
சிக்கிக்‌ கொண்டு தவிக்கிறேன்‌ சரி மாதவா இங்கு ஒருவர்‌
அருள்‌ வாக்கு கூறுகிறார்‌ அவரைப்‌ போய்‌ பார்க்கலாம்‌
வருகிறாயா என்றாள்‌.
எதற்க்கம்மா அங்கு போக வேண்டும்‌ என்றான்‌.

22

நம்‌ குடும்ப சூழ்நிலை இப்படி இருக்கின்றதே இதற்க்கொரு
வழி உண்டா எனக்‌ கேட்கலாம்‌ வா என்றாள்‌
அம்மா உனக்கென்ன பைத்தியமா கண்ணணின்‌ அருளால்‌
நன்றாகத்தானே உள்ளோம்‌.
சரி உன்னைப்பற்றி கேட்கலாம்‌ வா.
என்னைப்பற்றி கேட்க வேண்டியது அவரிடம்‌ இல்லை
நானே கூறுகின்றேன்‌ கண்ணண்‌ எனக்கு காட்சிதர வேண்டும்‌
அவனுக்காக காத்திருப்பேன்‌. அம்மா கண்ணணை கண்ட
நம்‌ குரு இருக்க நாம்‌ ஏன்‌ அம்மா இவர்களிடம்‌ செல்ல
வேண்டும்‌?.
அவரைப்பற்றிய சரியான விலாசம்‌ என்னிடம்‌ இல்லையடா.
கவலையை விடுங்கள்‌ அம்மா நான்‌ எப்படியும்‌ ஒரு வாரத்தில்‌
சேர்த்து விடுகிறேன்‌.
சரி கண்டு பிடித்து கொடு என கூறிவிட்டு சென்றாள்‌ தாய்‌.
மாதவன்‌ மனதிற்க்குள்‌ மிகவும்‌ பூரித்து கூறிக்‌ கொண்டான்‌.
அப்பா எனக்கு விடிவு காலம்‌ பிறந்தது கண்ணா
எப்படியாவது குருவின்‌ விலாசத்தை கண்டு பிடித்து
என்‌ பெற்றோரை அவரிடம்‌ அழைத்து சென்று என்‌
மனதில்‌ உள்ளதை கூற வேண்டும்‌. உடனே அவரும்‌
பெற்றோருக்கு நல்ல புத்திமதிகளை கூறுவார்‌. நாம்‌
கூறினால்‌ இவர்களுக்கு ஏறாது, அவர்‌ கூறினால்‌ பின்‌ மறு
பேச்சு ஏதும்‌ இருக்காது எப்படியாவது அவர்‌ விலாசத்தை
கண்டு பிடித்து விடுவேன்‌ என மனதிற்க்குள்‌ எண்ணி அன்று
முதல்‌ உண்ணத்தொடங்கினான்‌
மாதவன்‌ ஒரு வாரத்திற்க்குள்‌ குருவின்‌ இருப்பிடம்‌
அனைத்தையும்‌ கண்டு பிடித்து சந்தோஷமாக தாயிடம்‌ வந்து
கூறினான்‌. அம்மா நமது குரு தனது சுற்று பிரயாணத்தை
முடித்து கொண்டாராம்‌ நமது ஊர்‌ போல்‌ ஓர்‌ ஊரில்‌
23

மலையின்‌ அடிவாரத்தில்‌ கண்ணணுக்கு கோயில்‌ கட்டி
தனக்கும்‌ ஒர்‌ குடில்‌ அமைத்து அங்கு அமைதியாக
தங்கியிருக்கிறாராம்‌ தங்கும்‌ வசதிகளும்‌ வைத்துள்ளாராம்‌
நிறைய மக்கள்‌ வந்து செல்கின்றார்களாம்‌. அங்கு ஒரு சிறிய
நதியும்‌ ஓடுகிறதாம்‌ ஆனால்‌ அது ஊரில்‌ அல்ல காடாம்‌.
ஓர்‌ ஊர்‌ வரையில்‌ வண்டியில்‌ சென்று விட்டு பிறகு சிறிது
தூரம்‌ காட்டில்‌ நடந்தால்‌ அவரின்‌ இருப்பிடம்‌ வருமாம்‌
இரவு நேரங்களில்‌ யாரும்‌ காட்டு வழியில்‌ வரவேண்டாம்‌
எனக்‌ கூறுகிறாராம்‌. இதுதான்‌ விவரம்‌ நாம்‌ போகலாமா
என ஆனந்தத்துடன்‌ கூறுகிறான்‌.

உன்‌ தந்தை வரட்டும்‌ நாம்‌ மூவரும்‌ செல்லலாம்‌ என்றாள்‌.
மாலையில்‌ தந்தை வந்து என்ன நடக்கப்‌ போகிறதோ என்று
யோசித்துக்‌ கொண்டிருந்தான்‌. தந்தை மூவரும்‌ போகலாம்‌
என்பார்‌ என தன்‌ மனதில்‌ புறப்பட ஆயத்தமானான்‌
மாலையில்‌ தந்தையும்‌ வந்தார்‌. மாதவனின்‌ தாய்‌
எல்லாவற்றையும்‌ கூறினார்‌. அப்படியா மாதவன்‌ நல்ல
வேலை செய்திருக்கிறான்‌ என ஆச்சர்யப்பட்டார்‌. நாம்‌
நாளை புறப்படலாம்‌ என்றார்‌ பிறகு சிறிது நேரம்‌ கழித்து
மாதவன்‌ இங்கு இருக்கட்டுமே வீட்டையும்‌ கண்ணணையும்‌
பொறுப்பாக பார்த்துக்‌ கொள்ளட்டும்‌ நாம்‌ இருவரும்‌
போய்‌ எப்படி இருக்கிறது என பார்த்து விட்டு மாதவனை
அழைத்து செல்லலாம்‌ என்றார்‌.

மாதவன்‌ மனதிற்க்குள்‌ இவர்கள்‌ போய்‌ என்ன குழப்பப்‌
போகிறார்களோ நமது குரு புரிந்து கொள்வாரா? என்‌
மனதில்‌ உள்ளதை தெரிந்து கொள்வாரா? என்ன இது தர்ம
சங்கடமாகி விட்டது நான்‌ வருகிறேன்‌ எனக்‌ கூறமுடியாது
என்னிடம்‌ பணமும்‌ கிடையாது இவர்களுக்கு தேவை
என்றால்‌ நான்‌ கிருஷ்ணணை பார்த்துக்‌ கொள்ள வேண்டும்‌
இல்லையேல்‌ வேலைக்கு போக வேண்டும்‌ என்ன உலகம்‌
இவர்கள்‌ ஏன்‌ என்னை புரிந்து கொள்ளவில்லை என
வருந்திக்‌ கொண்டே உறங்கினான்‌.

24

மறுநாள்‌ காலை தாயும்‌ தந்தையும்‌ குருவைப்‌ பார்க்க செல்ல
தயார்‌ ஆனார்கள்‌ மாதவனின்‌ தந்தை மாதவனை பார்த்தூ
பார்‌ உனது விஷயம்‌ அனைத்தையும்‌ குருவிடம்‌ கூறுவேன்‌
அவர்‌ சொல்படி நீ நடக்க வேண்டும்‌ தெரிந்ததா என்றார்‌.
சரி என்றான்‌ அதே போல்‌ நீங்களும்‌ உன்மையை கூறவேண்டும்‌
என்றான்‌.
சரி எனக்‌ கூறி தாயும்‌ தந்தையும்‌ புறப்பட்டு சென்றார்கள்‌.
மாதவன்‌ கண்ணணிடம்‌ வந்து அமர்ந்து கண்ணா நல்ல
செய்தியை அனுப்பு இந்த கூட்டில்‌ இருந்து வெளியேற
நல்ல முடிவை கொடு உன்‌ தரிசனத்தைக்‌ கொடு, சீக்கிரம்‌
வா உனக்காகத்தான்‌ நான்‌ காத்திருக்கிறேன்‌ இது உனக்கு
புரியவில்லையா? சீக்கிரம்‌ வருவாயா?
மாதவனின்‌ தாய்‌ தந்தையர்‌ மகானிடம்‌ வந்தடைந்தனர்‌
நிறைய பக்தர்கள்‌ சூழ்ந்து கொண்டிருப்பதால்‌ தாங்கள்‌
நிதானமாக மகானை தரிசிக்கலாம்‌ என யோசித்து
ஆஸ்ரமத்தை சுற்றி வந்தனர்‌. மகானிடம்‌ இப்போது
கூட்டம்‌ குறைந்தது இவர்களும்‌ வந்து தங்கள்‌ மரியாதையை
செலுத்தினர்‌.
என்ன நலமாக இருக்கிறீர்களா என்றார்‌ மகான்‌.
கடவுளின்‌ அருளாலும்‌ தங்களின்‌ ஆசிர்வாதத்தினாலும்‌ எந்த
குறையும்‌ இல்லை எங்களுக்கு, சுவாமியின்‌ பயணம்‌ எல்லாம்‌
நன்றாக முடிந்ததா?,
எல்லாம்‌ அந்த கண்ணணின்‌ அருளால்‌ நன்றாக நடந்தது
கண்ணணின்‌ ஆங்ஞைப்படி இங்கு ஒரு கோயிலும்‌ அமைத்து
ஆஸ்ரமம்‌ அமைத்து இங்கேயே நிரந்நரமாக தங்கி உள்ளேன்‌.
ஆமாம்‌ உங்கள்‌ மகன்‌ மாதவன்‌ வரவில்லையா? நல்ல மரம்‌
போல்‌ வளர்ந்திருப்பானே! இன்னும்‌ குறும்புகள்‌ செய்கிறானா
அல்லது நல்ல பிள்ளையாக நடந்து கொள்கிறானா?
கேள்விகள்‌ கேட்டுக்‌ கொண்டே இருப்பானே நல்ல பிள்ளை
25

அவன்‌.

மாதவனின்‌ தந்தை நல்ல பிள்ளைதான்‌ நன்றாக

வளர்ந்திருக்கிறான்‌ படித்தும்‌ முடித்து விட்டான்‌,

என்ன! நீங்கள்‌ ஏதோ பிடிகை போடுவது போல்‌ உள்ளதே

என்றார்‌ மகான்‌.

ஆம்‌ குருவே உங்களுடன்‌ நிறைய பேச வேண்டும்‌ தாங்கள்‌

எங்களுக்காக நேரம்‌ ஒதுக்கி கொடுத்தால்‌ நலமாக இருக்கும்‌

என்றார்கள்‌.

சரி மாலையில்‌ பேசுவோம்‌ எனக்கூறி எழுந்து சென்றார்‌

மகான்‌.

இவர்களும்‌ உணவை முடித்துக்‌ கொண்டு அங்குள்ள

ஒவ்வொருவரையும்‌ விசாரித்துக்‌ கொண்டு வந்தார்கள்‌

ஒவ்வொருவரும்‌ தாங்கள்‌ எப்படி மகானிடம்‌ வந்து

சேர்ந்தோம்‌ எனக்‌ கூறினர்‌ இதில்‌ பெரியவர்களும்‌

சிரியவர்களும்‌ இருந்தனர்‌. மாதவனின்‌ தாய்‌ நாமும்‌ இங்கு

வந்து விடலாம்‌ எவ்வளவு அமைதியாக நன்றாக உள்ளது

என்றாள்‌.

ஆமாம்‌ உன்‌ மகன்‌ சரியாக இருந்தால்‌ நமக்கென்ன குறை

நாம்‌ வந்து விடலாம்‌ என்றார்‌ மாதவனின்‌ தந்தை. இவ்விடம்‌

அமைதியாகவும்‌ அருமையாகவும்‌ இருக்கின்றது நாம்‌

ஆண்டவனை பிரார்த்திக்க எந்த வித இடையூரும்‌ இல்லை

நம்‌ குருவும்‌ அருகில்‌ இருக்கிறார்‌ இவ்வாறாக அவ்விடத்தின்‌

பெருமைகளை பற்றி எல்லாம்‌ இவர்களாகவே பேசிக்‌

கொண்டனர்‌.

மாலை நேரம்‌ வந்தது இவர்களுக்கு குருவிடம்‌ இருந்து

அழைப்பும்‌ வந்தது குருவைப்பார்க்க சென்றார்கள்‌

மகான்‌ வாருங்கள்‌ இப்படி அமருங்கள்‌ என்ன குறை எனக்‌
26

கூறுங்கள்‌ என்னால்‌ இயன்றதை செய்கிறேன்‌ என்றார்‌.
மாதவனின்‌ பெற்றோர்கள்‌ குருவை வணங்கி விட்டு குருவின்‌
அருகில்‌ அமர்ந்தனர்‌ ஒன்றும்‌ இல்லை மாதவனை பற்றிதான்‌
உங்களிடம்‌ கூறவேண்டும்‌ என்றார்‌ மாதவனின்‌ தந்தை.
மாதவனுக்கு என்ன குறை விவரமாக சொல்லுங்கள்‌ என்றார்‌
மகான்‌.
மாதவனின்‌ தாய்‌ மாதவன்‌ சதா கண்ணணையே நினைத்துக்‌
கொண்டிருக்கிறான்‌ என்றாள்‌. தந்தை கண்ணணை
தரிசிக்காமல்‌ எதுவும்‌ செய்ய மாட்டேன்‌ என பிடிவாதமாக
இருக்கிறான்‌ நேர்மை, நியாயம்‌, தர்மம்‌ என்று பார்த்துக்‌
கொண்டு வேலைக்கும்‌ போவதில்லை வீட்டில்‌ கண்ணணின்‌
அருகில்‌ அமர்ந்து கொள்கிறான்‌ அல்லது நதிக்கரையிலோ,
மலையிலோ அமர்ந்து கொள்கிறான்‌.
மாதவனா! பரவாயில்லையே எப்படி அவனுக்கு இவ்வளவு
பக்தி வந்தது என ஒன்றும்‌ தெரியாதவர்‌ போல்‌ கேட்டார்‌.
மாதவனின்‌ தாய்‌ ஐயா தாங்கள்‌ விளையாட்டாக சிறு
வயதில்‌ கூறியதை விபரீதமாக எடுத்துக்‌ கொண்டான்‌
அதன்‌ விளைவு தான்‌ இது. அன்று முதல்‌ இன்று வரை
நடந்தவைககள்‌ அனைத்தையும்‌ கூறினாள்‌.
இவ்‌ அனைத்தையும்‌ கேட்ட மகான்‌ நல்ல பக்திமான்‌ கேட்க
எனக்கு எவ்வளவு ஆனந்தமாக இருக்கின்றது இப்படி பட்ட
பக்தி யாருக்கும்‌ வராது ஏதோ லட்சத்தில்‌ ஒருவருக்கே
வரும்‌ இது போன்ற ஆன்மாவை பெற்றெடுப்பதற்க்கு
நீங்கள்‌ எவ்வளவோ புண்ணியம்‌ செய்திருக்கிறீர்கள்‌, நான்‌
மாதவனை பார்க்க வேண்டுமே என்றார்‌.
ஐயா அவன்‌ வரவில்லை. அவனை இப்படியே விட்டு
விடுவதா? என்ன செய்வது எனக கேட்டார்‌ தந்தை.

27

என்ன இப்படி கேட்டு விட்டீர்கள்‌ அவனை என்னிடம்‌
கொண்டு வந்து விடுங்கள்‌ இப்படிப்பட்ட தூயபக்திமான்‌
கிடைப்பதே அரிது, அதிலும்‌ என்‌ சிஷயர்களின்‌ பிள்ளை
என்றால்‌ கேட்கவா வேண்டும்‌.
மாதவனின்‌ தாய்‌ ஐயா எங்களுக்கு இருப்பது ஒரு பிள்ளை
எப்படி ஐயா உங்களிடம்‌ விடுவது?.
ஒரு பிள்ளையானால்‌ என்ன நூறு பிள்ளையானால்‌? என்ன
இப்படிப்பட்ட பிள்ளையைப்பெற்ற பாக்யவதி பிள்ளையை
வெளியில்‌ தான்‌ விட வேண்டும்‌ உலதஇற்க்கு நன்மை
செய்யட்டும்‌.
ஐயா எங்களுக்கு அவனை விட்டு பிரிந்திருக்க முடியாது
என்றார்‌ தந்தை.
யார்‌ யாரை விட்டு பிரிவது? யார்‌ யாருடன்‌ சேர்வது? இது
எல்லாம்‌ வெறும்‌ மாயை அப்படி பார்த்தால்‌ பிறந்தவுடனே
வேறு இடத்திற்க்கு செல்வானா கண்ணண்‌? உலக நன்மை
பொருட்டு பிள்ளையை விட்டுக்‌ கொடுக்கத்தான்‌ வேண்டும்‌.
பெற்றோர்கள்‌ தன்‌ பிள்ளை என்ற சுயநலத்தை விட்டு உலக
நன்மைக்காக ஆண்டவன்‌ தூய ஆன்மாவை தங்கள்‌ மூலம்‌
பிறப்பிக்க செய்தானே என்று இருப்திபடுத்திக்‌ கொண்டு அவ்‌
ஆண்டவனுக்கு நன்றிக்கடன்‌ செலுத்த வேண்டும்‌ அதை
விடுத்து நீங்கள்‌ இப்படி செய்வது சரியல்ல.
மாதவனின்‌ தாய்‌ அமுது கொண்டே எங்களது மனது
பக்குவப்பட வில்லையே சுவாமி எங்களால்‌ அவனின்றி
இருக்க முடியாதே சுவாமி என்றாள்‌.
யார்‌ யாரை விட்டு பிரிவது? யார்‌ யாருடன்‌ வந்தோம்‌?
போகும்‌ போதும்‌ நாம்‌ தனியாகத்தானே போகிறோம்‌ இந்த
சொந்தபந்தங்கள்‌ எல்லாம்‌ நடுவில்‌ வந்தவை தானே? உன்‌
பிள்ளை வேறு ஊரில்‌ வேலையில்‌ இருப்பதாக நினைத்துக்‌
கொள்‌.

28

ஐயா என்‌ பிள்ளை வேறு இடத்தில்‌ இருந்தாலும்‌ அவன்‌
கல்யாணம்‌ செய்து கொண்டு குழந்நைகளுடன்‌ இருந்தால்‌
மனம்‌ சந்தோஷமாக இருக்கும்‌ நானும்‌ போய்‌ கொஞ்சுவேன்‌
என்றாள்‌ மாதவனின்‌ தாய்‌.
இதெல்லாம்‌ தேவையில்லாத கற்பனை இப்படித்தான்‌
நடக்கும்‌ என்று யாராலும்‌ கூறமுடியாது விணாண
கற்பனைகள்‌ தேவையில்லை பிள்ளையின்‌ விருப்பப்படி
விடுவதுதான்‌ நல்ல பெற்றோர்களின்‌ அடையாளம்‌.
பிள்ளை தவறான வழியில்‌ சென்றால்‌ அவனை கண்டிப்பது
பெற்றோர்களின்‌ கடமையாகும்‌ அப்படி கண்டிக்க தவறிய
பெற்றோர்கள்‌ பாவத்திற்க்கு உள்ளாவார்கள்‌, ஆனால்‌ இங்கு
பிள்ளை நல்ல விதமாக செல்ல பெற்றோர்கள்‌ தடுப்பதும்‌
பெரிய பாவமாகும்‌.
சிறிது நேரம்‌ மெளனமாக இருந்தார்கள்‌, ஐயா நீங்கள்‌
எவ்வளவு சொல்லியும்‌ மனம்‌ தெளியவில்லை தற்சமயம்‌
மாதவனுக்கு ஏதாவது ஒரு வழி சொல்லுங்கள்‌ என்றார்‌
தந்தை,
நான்‌ எவ்வளவு கூறியும்‌ ஒப்புக்‌ கொள்ளவில்லை மாயை
உங்கள்‌ கண்ணை மறைக்கின்றது. அதே நேரத்தில்‌ கர்மவினை
முன்‌ நிற்கிறது போலுள்ளது எல்லாம்‌ அந்த கண்ணண்‌ தான்‌
தீர்ப்பு சொல்லவேண்டும்‌ எனக்‌ கூறி சிறிது மெளனமாக
இருந்நு மீண்டும்‌ தொடங்கினார்‌, மாதவனுக்கோ வேலைக்கு
போக விருப்பமில்லை அதனால்‌ ஓர்‌ நல்ல மளிகை கடையை
துவக்கி வையுங்கள்‌ மாதவன்‌ பலரை சந்திக்கும்‌ வாய்ப்பு
ஏற்படுகிறது அதனால்‌ அவன்‌ மனநிலை எப்படி மாறுகிறது
எனப்பார்க்கலாம்‌ என்று கூறினார்‌ மகான்‌.
பெற்றோர்களும்‌ சந்தோஷமாக சரி அப்படியே கடையை
துவக்குகிறோம்‌ எனக்கூறி மகானை வணங்கி ஐயா
நாளைக்காலை புறப்படுகிறோம்‌ என்றார்கள்‌.
எல்லாம்‌ அந்த கண்ணண்‌ விருப்பபடி நடக்கட்டும்‌
29

என்றார்‌ மகான்‌, மனதிற்க்குள்‌ மாதவா என்னை மன்னித்து
விடு என்னால்‌ முடிந்தவரை கூறிவிட்டேன்‌ இவர்கள்‌
கேட்டபாடில்லை உன்‌ கூட்டை உடைத்து வர உன்னால்‌
முடியும்‌ நீ வராமல்‌ இருப்பதும்‌ ஆச்சர்யமே.! இறைவா
மரத்தையும்‌ வளர்த்து விட்டோம்‌, அது பயன்‌ உள்ளதா
இல்லையா? என்பதை உன்‌ கையில்‌ விடுகிறேன்‌ நீ தான்‌
இதற்க்கொரு வழி செய்ய வேண்டும்‌ என மனதிற்க்குள்‌ கூறி
கொண்டார்‌.