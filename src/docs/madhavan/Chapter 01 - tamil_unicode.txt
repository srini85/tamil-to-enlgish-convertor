ஸ்ரீ ஓம்‌
அத்தியாயம்‌: 1

ஒரு தாய்‌ தந்தையர்‌ நல்ல குணத்துடனும்‌ தர்ம சிந்தனை
உடையவருமாக இருந்தனர்‌, அவர்களுக்கு ஒரு மகன்‌
வயது 7 இருக்கும்‌, மாதவன்‌ என்று பெயர்‌ மற்ற
பிள்ளைகளைப்‌ போல்‌ சுட்டித்தனம்‌ உடையவனாகவும்‌
வால்தனம்‌ உடையவனாகவும்‌ இருந்தான்‌. சில நேரங்களில்‌
பிடிவாதக்காரனாகவும்‌ இருந்தான்‌. இக்குடும்பத்தினருக்கு
ஒரு மகான்‌ குருவாக இருந்தார்‌. மகான்‌ வயதானவர்‌ அல்ல,
நடுத்தர வயதினர்‌. ஒருநாள்‌ மகான்‌ இவர்களின்‌ வீட்டிற்க்கு
வருவதாக தகவல்‌ வந்தது, வீட்டில்‌ அமர்க்களமான
ஏற்ப்பாடுகள்‌ நடந்தன. மாதவனுக்கோ ஒன்றும்‌ புரியவில்லை
தாயிடம்‌ சென்று, “என்ன விசேஷம்‌?” என்று கேட்டான்‌.
“மாதவா நமது குரு வருகிறார்‌”, என்றாள்‌.
“ குரு என்றால்‌ யார்‌? அவர்‌ ஏன்‌ இங்கு வர வேண்டும்‌?”
என்றான்‌.
“என்னை தொந்நரவு செய்யாதே, உன்‌ தந்தையிடம்‌ கேள்‌?”
என்றாள்‌
தந்தையிடமும்‌ அதே கேள்வியைக்‌ கேட்டான்‌, “குரு என்றால்‌
யார்‌?!
மிக முக்கியமான வேலைகளில்‌ ஈடுபட்டிருந்த தந்தை
இவனுக்கு புரிய வைப்பது அவ்வளவு சுலபமல்ல ஏதாவது
எளிதில்‌ சொல்லி புரிய வைக்க வேண்டும்‌ என்று எண்ணி,
“நமது வீட்டிற்க்கு தாடிக்கார மாமா வருவார்‌ அவர்‌
கண்ணணை நேரில்‌ தரிசித்தவர்‌. நாம்‌ எல்லோரும்‌ அவரை
வணங்கினால்‌ கண்ணன்‌ நம்‌ நேரில்‌ வருவான்‌”, எனக்‌ கூறி
தாற்காலிகமாக விளக்கினார்‌.
மாதவன்‌ இப்போது உள்ளும்‌ புறமுமாக சுற்றிக்‌

5

கொண்டிருந்தான்‌. வாயிலை அடிக்கடி நோக்கிக்‌
கொண்டிருந்தான்‌. தன்‌ மனதிற்குள்‌, “எப்போது இந்த
தாடிக்கார மாமா வருவார்‌? கண்ணன்‌ எப்படி இருப்பார்‌?
எனக்‌ கேட்க வேண்டும்‌. கண்ணன்‌ என்னுடன்‌ விளையாட
வருவானா? எனக்‌ கேட்க வேண்டும்‌. இந்த தாடிக்கார
மாமா கண்ணனை அழைத்து வந்தால்‌ நன்றாக இருக்குமே!
எப்படி இருப்பான்‌ அந்த கண்ணன்‌? எனக்கு அவனுடன்‌
விளையாட வேண்டும்‌ போல்‌ ஆசையாக உள்ளது,”
இப்படியெல்லாம்‌ மனதில்‌ ஏக்கத்தை வைத்துக்‌ கொண்டு
தவித்தக்‌ கொண்டிருந்தான்‌.
மகானும்‌ அவர்கள்‌ வீட்டிற்க்கு வந்தார்‌ எல்லா
பெரியவர்களும்‌ பாதபூஜை செய்து வந்தனர்‌, உபசாரம்‌
செய்து கொண்டிருந்தனர்‌ மாதவனுக்கோ உள்ளில்‌
ஆத்திரமாக வந்தது, “எல்லா பெரியவர்களும்‌ அவரிடம்‌
போகிறார்களே என்னை அந்த தாடிக்கார மாமாவிடம்‌
விடமாட்டேன்‌ என்கிறார்களே ! இந்த தாடிக்கார மாமாவும்‌
மோசம்‌ என்னைக்‌ கண்டு கொள்ளமாட்டேன்‌ என்கிறார்‌.
அவர்கள்‌ எல்லாம்‌ ஏதேதோ பேசிக்‌ கொண்டிருக்கிறார்கள்‌
கண்ணனைப்பற்றி யாரும்‌ ஏதும்‌ கேட்கவில்லை!
இப்படிப்பட்டவர்களை தானே இந்த தாடிக்கார மாமா
அழைக்கிறார்‌. என்னைப்‌ பார்க்க மாட்டேன்‌ என்கிறாரே”,
என மனதில்‌ பொலமிக்‌ கொண்டிருந்தான்‌ .
எல்லா உபசாரங்களும்‌ முடிந்தன, எல்லோரும்‌ அவரவர்‌
வீட்டிற்க்கு சென்றனர்‌. மகானும்‌ ஒய்வெடுக்க சென்றார்‌.
மாதவனும்‌ இதுதான்‌ சந்நர்ப்பம்‌ என பின்னாலேயே
சென்றான்‌.
மாதவனின்‌ தாய்‌ மாதவனை பார்த்து, “மாதவா குரு
ஒய்வெடுக்கட்டும்‌ அவர்‌ எவ்வளவு தொலைவிலிருந்து
வந்திருக்கிறார்‌. இன்று உன்‌ வால்‌ தனத்தையெல்லாம்‌
அடக்கிக்‌ கொண்டு சத்தம்‌ செய்யாமல்‌ இருக்க வேண்டும்‌.
நீ காலை முதல்‌ இதுவரை ஒன்றும்‌ சாப்பிடவில்லை வா
சாப்பிடு,” என்றாள்‌.

6

குருவும்‌ மாதவனை பார்த்து, “போய்‌ சாப்பிடப்பா” என்றார்‌.
“இல்லை எனக்கொன்றும்‌ வேண்டாம்‌”, என்றான்‌ மாதவன்‌
குரு அவன்‌ நோக்கத்தைப்‌ புரிந்து கொண்டு, “மாலையில்‌
உன்னை தனியாக அழைத்துச்‌ செல்கிறேன்‌ , கோயிலுக்குச்‌
சென்று அங்குள்ள பூங்காவில்‌ விளையாடலாம்‌ வா,
இப்போது நீ சென்று சாப்பிடு, என்று கூறி ஒய்வெடுக்கச்‌
சென்றார்‌.
“எனக்கு உணவு ஒன்றும்‌ வேண்டாம்‌,” என தாயை நோக்கி
கூறி வீதிப்படியில்‌ மெளனமாக அமர்ந்து யோசிக்கின்றான்‌,
“கண்ணணைப்பற்றி தெரிந்து கொள்ளலாம்‌ என்றால்‌
இவர்கள்‌ விடமாட்டார்கள்‌ போலிருக்கின்றதே! உணவாம்‌
உணவு! ஒருநாள்‌ சாப்பிடாவிட்டால்‌ என்னவாம்‌! இந்த
தாடிக்கார மாமாவிற்கு என்ன ஓய்வு வேண்டியிருக்கிறது?
ஒரு பத்து நிமிடம்‌ என்னிடம்‌ பேசினால்‌ என்னவாம்‌?
தேவையில்லாததை எல்லாம்‌ பேசுகிறார்‌, தேவையானதை
கூறமாட்டேன்‌ என்கிறாரே!
தாயின்‌ அழைப்பு மீண்டும்‌, “சாப்பிட வா” என வந்தது.
“சரி சாப்பிடப்‌ போகலாம்‌ நமக்கும்‌ பசி எடுக்கிறது.
தாடிக்காரமாமா மாலையில்‌ நம்மை சந்திக்கின்றேன்‌
என்றாரே, அப்போது கேட்டுக்‌ கொள்ளலாம்‌,” என
தனக்குள்ளாக கூறிக்‌ கொண்டு சாப்பிடச்‌ சென்றான்‌
மகானும்‌ மாதவனும்‌ கோயிலை நோக்கி டசன்று
கொண்டிருந்தனர்‌. மகான்‌ மாதவனிடம்‌ படிப்பை பற்றியும்‌
நண்பர்களைப்‌ பற்றியும்‌ விசாரித்துக்‌ கொண்டிருந்தார்‌.
மாதவனும்‌ விருப்பமின்றி ஏதேதோ பதில்களை கூறிக்‌
கொண்டு வந்தான்‌ , கிருஷ்ணணின்‌ கோயில்‌, அது இருவரும்‌
தரிசனத்தை முடித்துக்‌ கொண்டு பூங்காவில்‌ வந்து
அமர்ந்தனர்‌ மாதவனும்‌ மகானை நோக்கி, “தாடிக்கார
7

மாமா, உன்னை எனக்கு ரொம்ப பிடித்திருக்கிறது' என்றான்‌.
“சரியப்பா நீ விளையாடிக்‌ கொண்டிரு நான்‌ ஜபம்‌ செய்யப்‌
போகிறேன்‌” என்றார்‌.
மாதவன்‌ அங்கிருந்த அழகான பூவைப்பறிக்க சென்றான்‌.
மகான்‌ உடனே, “பூவைப்‌ பறிககாதே, அது கிருஷ்ணணை
அலங்கரிக்கும்‌” என்றார்‌.,
இதுதான்‌ சந்தர்ப்பம்‌ என்று மாதவன்‌ ஓடி வந்தான்‌. வந்து,
“தாடிக்கார மாமா கண்ணணை பார்த்தாயா?”
“ஏன்‌ அப்பா உனக்கேன்‌ இந்ந சந்தேகம்‌?”
“கண்ணன்‌ என்னுடன்‌ வருவானா?”
“நிச்சயம்‌ வருவான்‌, நம்பிக்கை வைத்து அழைத்தால்‌ அவன்‌
வருவான்‌”.
“நான்‌ அழைத்து அவன்‌ வராவிட்டால்‌!
“அப்படி நாம்‌ எந்ந நேரத்திலும்‌ எண்ணவே கூடாது.
என்றாவது ஒருநாள்‌ நிச்சயம்‌ வருவான்‌ உன்னுடன்‌
விளையாடுவான்‌.”
“சரி எப்படி இருப்பான்‌ கண்ணன்‌ ?”
“உன்னைப்‌ போல்‌ சுட்டிப்பையனாக இருப்பான்‌ கண்ணண்‌”.
“எனக்கு அவனை நிச்சயம்‌ பார்க்க வேண்டும்‌ மாமா!”
“கவலைப்படாதே நீ அவனையே நினைத்துக்‌ கொண்டிரு,
படிப்பை எல்லாம்‌ விட்டு விடாதே! படித்துக்‌ கொண்டிருக்க
வேண்டும்‌, அதே நேரத்தில்‌ உனக்குள்‌ அவனை நினைத்துக்‌
கொண்டிரு”.

௦

“நிச்சயம்‌ வருவானா மாமா, உங்கள்‌ பேச்சை நம்பலாமா
மாமா?”
“அவன்‌ நிச்சயம்‌ வருவான்‌ நான்‌ சொன்னபடி நம்பிக்கையுடன்‌
இரு, எந்த தளர்வு வந்தாலும்‌ நம்பிக்கையை விட்டு விடாதே
உன்னைக்‌ காண அவன்‌ நிச்சயம்‌ வருவான்‌. சரி வா வந்த
வேலை முடிந்து விட்டது போகலாம்‌” என்றார்‌ மாமா.
“உங்களுக்கு எப்படி தெரியும்‌ இதெல்லாம்‌ நான்‌ கேட்கப்‌
போகிறேன்‌ என்று? வந்த வேலை முடிந்தது என்கிறீர்களே!”
மகான்‌ மனதிற்க்குள்‌ சிரித்துக்‌ கொண்டே எழுந்து நடக்க
துவங்கினார்‌. “இறைவா நான்‌ விதையை நட்டு விட்டேன்‌
இனி அதற்க்கு நீர்‌ ஊற்றி செடி மரமாகி பூக்களும்‌ காய்களும்‌
கனிகளும்‌ விட வேண்டும்‌. இது உன்‌ செயல்‌” என்று மனதில்‌
பிரார்த்தித்துக்‌ கொண்டே இருவரும்‌ மெளனமாக நடந்து
சென்றனர்‌.
மாதவனும்‌ மகானும்‌ மெளனமாக வீட்டிற்க்கு வருகிறார்கள்‌.
மகான்‌ அன்று அங்கு தங்கி விட்டு மறுநாள்‌ காலையில்‌
புறப்படுகிறார்‌. மகான்‌ எல்லோரையும்‌ அழைத்து கூறுகிறார்‌,
“நான்‌ யாத்திரைக்குச்‌ செல்கிறேன்‌, கால்‌ நடையாக பல
க்ஷ்த்திரங்ஙளுக்கு செல்லப்‌ போகிறேன்‌. ஊர்‌ ஊராக சென்று
தங்கி உபதேசங்கள்‌ செய்வேன்‌. கடைசியில்‌ ஓர்‌ ஊரில்‌
ஆஸ்ரமம்‌ அமைத்து அமர்வேன்‌, அப்போது எல்லோரும்‌
வந்து என்னை சந்திக்கலாம்‌ நான்‌ வருகிறேன்‌. மாதவா நான்‌
போய்‌ வருகிறேன்‌” என்று கூறி விடை பெற்றுக்‌ கொண்டார்‌.
வழக்கம்‌ போல்‌ மறுநாள்‌ பள்ளிக்கு புறப்பட்டு
கொண்டிருந்தான்‌ மாதவன்‌, “அம்மா தாடிக்கார மாமா
கண்ணண்‌ வருவான்‌ என்று சொன்னாரே நிச்சயம்‌ வருவாரா
அம்மா?”
“தாடிக்கார மாமா எது சொன்னாலும்‌ நடக்கும்‌, நிச்சயம்‌
9

கண்ணன்‌ வருவான்‌. கவலைப்படாதே, பள்ளிக்கு போ”
என்றாள்‌. அவன்‌ மனதில்‌ அவ்வளவு ஆயிந்தரமாக அமையும்‌
என்று சற்றும்‌ அவள்‌ கருதவில்லை, ஏதோ விளையாட்டில்‌
கேட்கிறான்‌ என எண்ணிக்‌ கொண்டிருந்தாள்‌.
மாலையில்‌ பள்ளிக்கூடம்‌ விட்டு மாதவன்‌ வீட்டிற்க்கு
வந்ததும்‌ முதல்‌ கேள்வியாக, “கண்ணன்‌ வந்தானா?”
என்றான்‌.
“கண்ணன்‌ நிச்சயம்‌ வருவான்‌ நீ போய்‌ விளையாடி விட்டு
வா? என்றாள்‌.
இது நாள்தோறும்‌ தொடர்ந்து கொண்டிருந்தது. தினமும்‌
கண்ணன்‌ வந்தானா எனக்‌ கேட்டுக்‌ கொண்டிருந்தான்‌
மாதவன்‌. பாதி தூக்கத்திலும்‌ எழுந்து கண்ணன்‌ ஏன்‌
இன்னும்‌ வரவில்லை எனக்‌ கேட்டான்‌. பள்ளிக்கு சென்று
கொண்டிருக்கும்‌ மாதவன்‌ திடீர்‌, திடீர்‌ என இரும்பிப்‌
பார்த்துக்‌ கொண்டிருந்தான்‌. விளையாட்டுகளிலும்‌ அதிகம்‌
விளையாடாமல்‌ கண்ணன்‌ ஏன்‌ இன்னும்‌ வரவில்லை என
ஏங்கிக்‌ கொண்டிருந்தான்‌, அவன்‌ மனம்‌ நாளடைவில்‌ எதிலும்‌
நாட்டம்‌ இன்றி போய்‌ விட்டது. பெற்றோர்கள்‌ இதைக்கண்டு
என்ன செய்வது என புரியாமல்‌ இருந்தனர்‌. இவனுக்கு
என்ன சொல்லி புரிய வைப்பது என்ற நினைப்பிலிருந்தனர்‌.
மாதவனோ நாள்‌ நகர நகர போவோரை எல்லாம்‌ கண்ணன்‌
வருவானா எனக்‌ கேட்டான்‌, ஏதோ பித்து பிடித்தவன்‌ போல்‌
அலைந்து கொண்டிருந்தான்‌. பெற்றோர்களின்‌ வேதனை
அதிகரித்தது. சரியாக உண்ணாமலும்‌ உறங்காமலும்‌ இருந்த
மாதவன்‌ திடீர்‌ என படுக்கையானான்‌,. கண்ணன்‌ வராமல்‌
எதையும்‌ உண்ண மாட்டேன்‌ என பிடிவாதமாக இருந்தான்‌.
நாட்கள்‌ நகர்ந்தன உடல்‌ மெலிந்தும்‌ சோர்ந்தும்‌ கிடந்தான்‌.
வைத்தியர்கள்‌ எல்லாம்‌ வந்து பார்த்தார்கள்‌, அந்த கண்ணன்‌
தான்‌ வர வேண்ணடும்‌ என கூறி சென்று விட்டனர்‌.
மாதவன்‌ தன்‌ தாயைப்பார்த்து “அம்மா நான்‌ கண்ணே
திறக்க போவதில்லை. அந்த கண்ணன்‌ வராமல்‌ கண்‌ திறக்க
10

மாட்டேன்‌!” என்றான்‌. இவற்றை எல்லாம்‌ கண்ட தாய்‌
மனம்‌ துடித்தது.
என்ன செய்வது என்று ஒன்றும்‌ புரியவில்லை, மாதவன்‌
உண்ணாமலும்‌ கண்‌ திறக்காமலும்‌ இரண்டு தினங்கள்‌
ஆயின. மாதவனின்‌ தாய்‌ திருமணத்திற்க்கு வந்தாள்‌.
அங்குள்ள கிருஷ்ணன்‌ கோயிலுக்கு சென்று, “ஏதாவது
முடிவு எடுப்போம்‌. அந்த கிருஷ்ணன்‌ இடமே விட்டு
விடுவோம்‌. அவன்‌ என்ன செய்கிறானோ பார்க்கலாம்‌”.
கோயிலுக்குள்‌ சென்ற மாதவனின்‌ தாய்‌ ஆண்டவனை
பிரார்த்தித்து மனமார அழுதாள்‌.
அர்ச்சகர்‌ வந்து, “தங்கள்‌ குழந்தை இன்னும்‌
சரியாகவில்லையா?” என்றார்‌.
“இல்லை ஐயா, அந்த கிருஷ்ணன்‌ தான்‌ இதற்க்கு பதில்‌
சொல்ல வேண்டும்‌. அவன்‌ உயிருடன்‌ இருப்பானா
இல்லையா என்பதையே அவன்‌ தான்‌ பதில்‌ சொல்ல
வேண்டும்‌!” என அமுது கொண்டே சொன்னாள்‌. அப்போது
அவள்‌ தோள்‌ மேல்‌ மெதுவாக ஓர்‌ கை பட்டது. நடுத்தர
வயது பெண்‌ ஒருத்தி மிகவும்‌ அழகாகவும்‌ லக்ஷ்மி கரமாகவும்‌
நின்று கொண்டிருந்தாள்‌,
“என்னம்மா என்ன குறை? ஏன்‌ இப்படி அமுகிறாய்‌?” எனக்‌
கேட்டாள்‌ அப்பெண்‌. மாதவனின்‌ தாய்‌ நடந்தவைகள்‌
அனைத்தையும்‌ கூறி அழுதாள்‌,
“இவ்வளவு தானா? வா நாம்‌ இருவரும்‌ போய்‌ மாதவனை
பார்க்கலாம்‌,” என்று சற்று தொலைவில்‌ வைத்திருந்த யையை
தோளில்‌ மாட்டிக்‌ கொண்டு இருவருமாக புறப்பட்டனர்‌.
போகும்‌ வழியில்‌ மாதவனின்‌ தாய்‌ கேட்டாள்‌, “யாரம்மா நீ?
என்‌ குறையை கேட்டு எனக்கு உதவ முன்‌ வந்திருக்கிறாயே!”
“நானா? என்‌ பெயர்‌ தாயாரம்மா, என்‌ கணவர்‌ ஊர்‌
ஊராக இருப்பார்‌. அவர்‌ பின்னால்‌ நானும்‌ ஊர்‌ ஊராக
11

சுற்றுவேன்‌, என்னைப்பற்றிய கவலையை விடு, வா
உன்‌ பிள்ளையை பார்க்கலாம்‌”. இருவரும்‌ மாதவனின்‌
வீட்டினுள்‌ நுழைந்தனர்‌.
மாதவனின்‌ தாய்‌ மாதவனை பார்த்து, “யார்‌ வந்திருக்கிறார்‌
பார்‌, கண்ணை திறந்து பார்‌ என்றாள்‌”.
“கண்ணண்‌ வந்திருக்கிறானா சொல்‌ இல்லையேல்‌ முடியாது”.
“ஆகா! என்ன பிடிவாதம்‌ இந்த வயதில்‌ உனக்கு! ஒன்றும்‌
அறியாத சிறுவனாக இருக்கிறாயே நீ!” எனக்‌ கூறிக்‌
கொண்டே அவன்‌ தலையை வருடியவாறே உட்கார்ந்தாள்‌.
மாதவன்‌ ஒரு க்ஷணம்‌ மனதில்‌ நினைத்துக்‌ கொண்டான்‌,
“யாராக இருக்கும்‌ இவர்‌? எவ்வளவு அருமையாக பேசுகிறாரே!
கண்ணை மெல்ல திறந்து பார்க்கலாமா? கூடாது, கண்ணன்‌
வராமல்‌ கண்ணை திறக்க கூடாது”.
“மாதவா நான்‌ கண்ணன்‌ சொல்லிதான்‌ தான்‌ இங்கு
வந்துள்ளேன்‌”, என்னைப்பார்‌ என்றாள்‌ தாயாரம்மா.
“கண்ணன்‌ சொல்லி வந்தாயா?” என்று ஆச்சர்யத்துடன்‌
கண்ணை திறந்து பார்த்தான்‌. மாதவன்‌ தாயாரம்மாவை
பார்த்ததும்‌ அவன்‌ மனதிற்க்குள்‌ அவள்‌ கூறுவதெல்லாம்‌
உண்மையாக இருக்கும்‌ என எண்ணினான்‌.
தாயார்‌ அம்மா கூறினாள்‌, “நம்‌ கண்ணன்‌ என்னை
அனுப்பினான்‌, உன்னை பார்த்து விட்டு வரும்‌ படி
கூறினான்‌. சில விஷயங்களை உன்னிடம்‌ கூறச்‌ சொன்னான்‌,
அதற்க்காகத்தான்‌ ஓடி வந்தேன்‌. நீ என்னடாவென்றால்‌
ஒன்றும்‌ உண்ணாமல்‌ உட்கார்ந்திருக்கிறாய்‌. எழுந்திரு
உனக்கு உணவு அளிக்கும்‌ படி என்னிடம்‌ கொடுத்து
அனுப்பியுள்ளான்‌!” என பிரசாதத்தை எடுத்து ஊட்ட
தொடங்கினாள்‌.

12

மாதவன்‌ மறுமொழி ஏதும்‌ கூறாமல்‌ உண்ணத்தொடங்கினான்‌.
பாதி உண்ட மாதவன்‌ “கண்ணன்‌ எப்படி இருப்பான்‌?”
என்றான்‌.
“அவர்‌ மிகவும்‌ அழகாக இருப்பார்‌, எல்லோர்‌ மனதையும்‌
கவர்ந்தவர்‌” என்றாள்‌ தாயாரம்மா.
“கண்ணன்‌ என்னை பார்க்க வருகிறேன்‌ என்று கூறினானா?”
“அவரை நம்பினவர்‌ யாரையும்‌ அவர்‌ கை விட்டதில்லை.
அதைப்போல உன்னையும்‌ கைவிட மாட்டார்‌, நிச்சயம்‌
உன்னை பார்க்க வருவார்‌”.
“அப்படியானால்‌ ஏன்‌ இதுவரைஅவர்‌ வரவில்லை?”
“அதற்க்கு பதில்தான்‌ என்னிடம்‌ கூறி அனுப்பியிருக்கின்றாரே.
ஒருபிடிவாதக்கார பையன்‌ எனக்காக காத்துக்‌
கொண்டிருக்கிறான்‌, எனக்கு வேலை அதிகமாக இருக்கிறது
மற்றும்‌, பக்தர்கள்‌ அதிகமாக வருகின்றனர்‌ எப்பொழுது
ஒய்வு கிடைக்கின்றதோ அப்பொமுதே ஒடி வந்துவிடுவேன்‌
என்று நீ போய்‌ சொல்‌ என்றார்‌. ஆதலால்‌ நிச்சயம்‌ வருவார்‌
நீ கவலைப்படாதே மாதவா!” என்று கூறினாள்‌.
இதைக்கேட்ட மாதவன்‌, “ஆமாம்‌ அவர்‌ இவர்‌ என்று
கூறுகிறாயே, கண்ணன்‌ என்ன உன்னைவிட பெரியவனா?”
என கேட்டான்‌.
“நம்‌ கண்ணன்‌ பெரிவருக்கும்‌ பெரியவன்‌, சிறியவருக்கும்‌
சிறியவன்‌ , உனக்கு சிறியவன்‌ எனக்கு பெரியவன்‌,” என
புன்னகைத்தாள்‌.
“நம்‌ கண்ணன்‌ என்று ஏன்‌ கூறுகின்றாய்‌? என்‌ கண்ணன்‌
என்று கூறு என்றான்‌ மாதவன்‌”.
“நான்‌ , நீ, உன்‌ தாய்‌ இருப்பதால்‌ நம்‌ கண்ணன்‌ என்றேன்‌]/
13

சரி உன்‌ கண்ணனாகவே இருக்கட்டும்‌. நான்‌ இனி
புறப்படட்டுமா?”
மாதவனின்‌ தாய்‌, “அம்மா தெய்வம்‌ போல்‌ வந்து என்‌
பிள்ளையை காப்பாற்றினீர்‌ உங்களுக்கு மிக்க நன்றியம்மா.
அவன்‌ சிரித்தும்‌ சாப்பிட்டும்‌ எத்தனை நாட்கள்‌ ஆயின,
உங்கள்‌ கருனையால்‌ அவன்‌ கண்‌ விழித்து பார்த்து
பேசுகிறான்‌! அவனுக்கு நல்ல அறிவுரை சொல்லி விட்டு
செல்லுங்கள்‌”.
தாயார்‌ அம்மாவும்‌ புன்னகைத்துக்‌ கொண்டே, “எனக்கிட்ட
கட்டளை இவனை பார்க்க வேண்டும்‌ என்று இதற்க்கு நன்றி
எதற்க்கு, எல்லாம்‌ அந்த ஆண்டவனையே சேரும்‌, மாதவா
நல்ல பிள்ளையாக நடந்து கொள்ள வேண்டும்‌. ஒழுங்காக
படிக்க வேண்டும்‌. இனி பிடிவாதம்‌ பிடிக்காமல்‌ இருக்க
வேண்டும்‌. அப்படி நீ இருப்பாய்‌, ஆதனால்‌ உனக்கொன்று
நான்‌ தருவேன்‌”
“நிச்சயம்‌ நீங்கள்‌ சொல்லும்படி கேட்கிறேன்‌ அம்மா”
“உனக்கு அந்த கண்ணன்‌ நிச்சயம்‌ வந்தால்‌ போதும்‌, சரி
அந்த கண்ணன்‌ வரும்‌ வரை உனக்கொன்று தருகிறேன்‌.
இந்தா நான்‌ நித்தமும்‌ பூஜை செய்து கொண்டிருக்கும்‌
விக்ரகத்தை தருகிறேன்‌,” என்று ஒரு அடி உயரமுள்ள
விக்ரகத்தை கொடுத்தாள்‌. “உனக்கு கண்ணணை பார்க்க
வேண்டும்‌ போல்‌ இருந்தால்‌ இந்த விக்ரகத்தை பார்‌, இதை
நீ மிகவும்‌ பத்திரமாக வைத்துக்‌ கொண்டிருக்க வேண்டும்‌.
இப்போது கண்ணன்‌ இருப்பதாகவே நினைத்துக்‌ கொள்‌
என்ன? நான்‌ வரட்டுமா மாதவா?” என்றாள்‌ தாயாரம்மா.
வீட்டு வாயில்‌ வரை அவளை கொண்டு வந்து விட்டான்‌
மாதவன்‌. அவள்‌ தெருக்கோடிவரை செல்லும்‌ வரை
பார்த்துக்‌ கொண்டே விக்கிரகத்துடன்‌ நின்றிருந்தான்‌
மாதவன்‌.

14

தாயாரம்மா நடந்து கொண்டே, “இறைவா விதைக்கு நீர்‌
ஊற்றிவிட்டேன்‌ இனி நடப்பது உன்‌ செயல்‌” என மனதில்‌
புன்னகைத்துக்‌ கொண்டே சென்றாள்‌.
தாயாரம்மா போன வழியே நோக்கிக்‌ கொண்டிருந்தான்‌
மாதவன்‌. “அம்மா அவர்கள்‌ எவ்வளவு நல்லவர்கள்‌!
கண்ணணை பார்த்திருக்கிறார்‌! எனக்காக கண்ணணின்‌
பொம்மையையும்‌ கொடுத்திருக்கிறார்‌ பாரேன்‌!”
“மாதவா அந்த பொம்மையை இப்படி எல்லாம்‌ எப்போதும்‌
கையில்‌ வைத்திருக்க கூடாது. அதை நமது பூஜை அறையில்‌
வை. அடிக்கடி எடுக்க கூடாது”
மாதவன்‌ உள்ளே நல்ல இடமாக பார்த்து வைத்தான்‌
அடிக்கடி போய்‌ தொட்டும்‌ பார்த்துக்‌ கொண்டிருந்தான்‌
“பத்து நாட்கள்‌ நீ பள்ளிக்கு செல்லவில்லை, உன்‌ நண்பன்‌
வீட்டிற்க்கு சென்று புத்தகங்களை வாங்கி வா”, என்று
மாதவனை அனுப்பினாள்‌ அவன்‌ தாய்‌.
“சரியம்மா வேகமாக போய்‌ வருகிறேன்‌ அதுவரை நீ
கண்ணணை பார்த்துக்‌ கொள்‌!” வழியில்‌ தன்‌ தந்தையை
பார்த்தான்‌, “அப்பா அப்பா கண்ணன்‌ வந்திருக்கிறார்‌
அப்பா! நீ வீட்டிற்க்கு போய்‌ பாரேன்‌! நான்‌ இதோ வந்து
விடுகிறேன்‌ என்று கூறி ஓடினான்‌”.
வீட்டிற்க்குள்‌ நுழைந்து மிகவும்‌ ஆச்சர்யத்துடன்‌ மனைவியை
பார்த்தார்‌. நடந்தவை அனைத்தையும்‌ கூறி கிருஷ்ணணின்‌
விக்ரகத்தையும்‌ காட்டினாள்‌. மாதவனின்‌ தாய்‌, “இந்த
கண்ணன்‌ வந்ததால்‌ தான்‌ நமது மாதவன்‌ உயிர்‌ பிழைத்தான்‌,
அதனால்‌ நாம்‌ இருவரும்‌ இக்கண்ணனுக்கு கடமை
பட்டிருக்கிறோம்‌. நாளை முதல்‌ நீங்கள்‌ இக்கண்ணனை
நீராட்டி பூக்களால்‌ அர்ச்சித்து இவ்வறையை தெய்வீகமாக
வையுங்கள்‌, நானும்‌ தினமும்‌ இரு வேளையும்‌ நிவேதனம்‌
பக்தியுடன்‌ செய்து வைக்கிறேன்‌” என்றாள்‌.

15

மாதவன்‌ வேக வேகமாக ஓடி வந்தான்‌. “அப்பா அப்பா என்‌
கண்ணணை பார்த்தாயா?” என்றான்‌.
“பார்த்தேன்‌ மாதவா நீயும்‌ இனி ஒழுங்காக படிக்க வேண்டும்‌.
கண்ணன்‌ இனி நம்முடன்‌ இருக்கிறான்‌ தெரிந்து கொள்‌.
நல்ல பிள்ளையாக நடந்து கொள்‌ இல்லையேல்‌ கண்ணன்‌
இங்கிருந்து சென்று விடுவான்‌”.
மாதவன்‌ புன்னகைத்துக்‌ கொண்டே, “அப்பா இது கண்ணன்‌
இல்லை. கண்ணணின்‌ பொம்மை தான்‌ இதை வைத்துக்‌
கொண்டிருந்தால்‌ கண்ணன்‌ நிச்சயம்‌ வருவானாம்‌ என்று
ஒரு அம்மா கூறிச்சென்றாள்‌”.
“சரி உன்‌ இஷ்டப்படி இருக்கட்டும்‌. நீ நல்ல
பண்புள்ளவனாகவும்‌ ஒழுக்கமுள்ளவனாகவும்‌ நடந்து
கொண்டால்‌ அந்த கண்ணன்‌ உன்னை பார்க்க வருவான்‌”.
இரவு நேரம்‌ வந்தது, மாதவன்‌ தன்‌ பெற்றோரை நோக்கி
கூறினான்‌, “நான்‌ இன்று கண்ணன்‌ இருக்கும்‌ இடந்திலேயே
படுத்துக்‌ கொள்ளட்டுமா?” என்றான்‌.
“வேண்டாம்‌ அப்பா நீ சிறுவன்‌ பயப்பட போகிறாய்‌”
என்றனர்‌.
“இல்லை நான்‌ இங்கேயே தான்‌ படுத்துக்‌ கொள்வேன்‌, என்‌
கண்ணன்‌ அருகிலேயேதான்‌ படுத்துக்‌ கொள்வேன்‌”.
“சரி உன்‌ இஷ்டம்‌ போல்‌ செய்‌” என விட்டு விட்டனர்‌.
மாதவன்‌ படுத்துக்‌ கொண்டான்‌, உடனே சற்று நேரத்திற்க்குள்‌
எமுந்தான்‌, “நான்‌ மட்டும்‌ படுத்துக்‌ கொள்கின்றேனே
நீ மட்டும்‌ நின்று கொண்டே இருக்கின்றாயே, படுத்துக்‌
கொள்‌!” எனக்‌ கூறி பெற்றோர்கள்‌ தன்னை பார்க்கிறார்களா
எனப்பார்த்து அப்பொம்மையை பக்கத்தில்‌ படுக்க வைத்துக்‌
கொண்டான்‌. “வேண்டாம்‌, அம்மா அப்பா பார்த்தால்‌
16

என்னை நல்ல பிள்ளை இல்லை எனக்‌ கூறிவிடுவார்கள்‌.
நீயும்‌ வராமல்‌ இருந்து விடுவாய்‌” என கூறி பொம்மையை
அங்கேயே வைத்தான்‌. கண்ணா! நீ கட்டாயம்‌ வர வேண்டும்‌
உனக்காக காத்திருப்பேன்‌” என சிறிய ஏக்கத்துடன்‌
உறங்கினான்‌
வழக்கத்திற்க்கு மாறாக மாதவனின்‌ தந்தை சற்று முன்னேயே
மாதவனை எழுப்பி நீராட்டினார்‌. பிறகு அவரும்‌ நீராடி
விட்டு கண்ணனை நீராட்ட வந்தார்‌.
“அப்பா என்ன என்‌ கண்ணணின்‌ பொம்மையையுமா
நீராட்டப்போகிறாய்‌?” என்றான்‌. “நான்‌ பண்ணட்டுமா?”
“வேண்டாம்‌ நீ சிறியவன்‌, உன்னையே நான்‌ நீராட்ட
வேண்டும்‌! அப்படி இருக்க நீ இந்த பொம்மையை நீராட்ட
முடியாது. நீ சற்று பெரியவனானதும்‌ செய்யலாம்‌ நீ
பள்ளிக்கு புறப்படு” என்றார்‌.

அத்தியாயம்‌: 2
நாட்கள்‌ நகர்ந்தன மாதவனும்‌ தனக்கு யார்‌ எது
கொடுத்தாலும்‌, தான்‌ எது உண்டாலும்‌ கண்ணணின்‌
அருகில்‌ வைத்து விட்டு ஒரு முறை நான்‌ சாப்பிடுகிறேன்‌
நீ ஒருமுறை சாப்பிடு எனக்‌ கூறி இருமுறையும்‌ தன்‌ வாயில்‌
போட்டுக்‌ கொள்வான்‌. கண்ணன்‌ இருக்கும்‌ இடத்தை தவிர
வேறு எங்கும்‌ தூங்க மாட்டான்‌, கண்ணணின்‌ இருப்பிடமே
தனதாக்கிக்‌ கொண்டான்‌. விளையாடும்‌ போதும்‌ சரி தனக்கு
ஞாபகம்‌ வரும்‌ போதும்‌ சரி அடிக்கடி வந்து கண்ணணை
பார்ப்பான்‌. இப்படியே கொஞ்சம்‌ பெரியவன்‌ ஆனான்‌,
இந்த சமயத்தில்‌ அவன்‌ தந்தைக்கு ஊர்‌ மாற்றலாயிற்று.
அவர்கள்‌ மூவரும்‌ வேறு ஊர்‌ சென்றனர்‌. மாதவனுக்கு
அவ்வூர்‌ மிகவும்‌ பிடித்திருந்தது காரணம்‌ மலையும்‌, அருகே
ஒரு நதியும்‌ அவ்வூர்‌ வழியாக ஓடுகின்றது. இப்புதிய
இடத்தில்‌ கண்ணணுக்காக ஓர்‌ அறையை விட்டு அதில்‌ ஓர்‌
மண்டபம்‌ அமைத்து அதில்‌ கண்ணணை வைக்கிறார்கள்‌

17